Nordmenn er nordlendinger, trøndere, sørlendinger og folk fra alle andre regioner.
Nordmenn er også innvandrere fra Afghanistan, Pakistan og Polen, Sverige, Somalia og Syria.
Det er ikke alltid så lett å si hvor vi er fra, hvilken nasjonalitet.
Det vi kaller hjem, er der hjertet vårt er.
Og det kan ikke alltid plasseres innenfor landegrenser.
Nordmenn er jenter som er glad i jenter, gutter som er glad i gutter, og jenter og gutter som er glad i hverandre.
Nordmenn tror på Gud, Allah, altet og ingenting.
Hellbillies og Kari Bremnes.
Med andre ord - Norge er dere.
Norge er oss.
Mitt største håp for Norge er at vi skal klare å ta vare på hverandre.
At vi skal bygge dette landet videre på tillit, fellesskap og raushet.

